---
title: "Tejszínes brokkolis kukoricás csirke"
date: 2021-06-07 17:27
tags: tejszín brokkoli csirkemell kukorica füstölt-sajt fusilli
categories: recept főzés
author: Viktor
thumbnail: /assets/posts/2021-06-07-tejszines-brokkolis-kukoricas-csirke/final.jpeg
---
A hétvégén kértem egy "Füsti" fantázia nevü fogást ami olyan kritikán alulira sikerült, hogy eldöntöttem megpróbálom otthon. Rosszabbul aligha sikerülhet felkiáltással.

SPOILER! Elég fasza lett.

# Hozzávalók
{: .ingredients}
- 1kg csirkemell filé, csíkokra, kockákra vágva
- 0.5kg brokkoli, apró rózsákra szedve
- 1 üveg (0.4kg) csemege kukorica, lecsöpögtetve
- 2 fej hagyma, apróra kockákra vágva
- 4 gerezd fokhagyma, megroppantva és apróra vágva 
- 6dl habtejszín
- 120g füstölt ömlesztett sajt
- 100g vaj
- 300g sajt, reszelve
- 750g tészta, most épp fusilli
{: .ingredients}
![Hozzávalók]({{site.baseurl}}/assets/posts/2021-06-07-tejszines-brokkolis-kukoricas-csirke/ingredients.jpeg){: .ingredients.img-fluid}

# Elkészítés
A hagymát megdinszteltem a vajon majd hozzáadtam a fokhagymát. Ahogy megéreztem a fokhagyma jellegzetes illatát már dobtam is rá csirkemellet. Az eredeti terv az volt, hogy lepirítom kicsit mielőtt jön a brokkoli, de nagyon sok levet engedett amiből azért főtt el rendesen de még volt alatta bőven amikor rádobtam a brokkolit és ráöntöttem a tejszínt. Só, bors, szerecsendió. Amikor a brokkolit kb. félig megfőttnek itéltem belekevertem a kukoricát is és feltettem iszonyat sósra sikerült vizet forrni a tésztának. Amint a brokkolit már megfőtt jött is a füstölt sajt, hogy besűrítse az egész ragut de mivel még mindig kicsit hígnak tűnt további állagjavítást eszközöltem egy kis reszelt sajttal. A tésztával összekeverve és reszelt sajttal megszórva került a tányérra.




